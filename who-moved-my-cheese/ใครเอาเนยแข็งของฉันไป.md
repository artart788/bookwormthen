ตอนที่เนยแข็งหายไป ฮอว์กังวลว่าบางทีเค้ารอคอยอยู่ในสถานีเนยแข็งนั้นนานเกินไป เขาไม่ได้กินเนยแข็งมานานจนตอนนี้ร่างกายอ่อนแอ อาจจะต้องใช้เวลานานกว่าเดิมและลำบากมากขึ้นในเขาวงกต ถ้าหากได้ตัดสินใจอีกครั้ง จะรีบออกจากภาวะที่สบายจนเคยตัวและเปลี่ยนแปลงตัวเองให้เร็วกว่านี้ แต่ถึงอย่างไรก็ตาม "เริ่มช้าดีกว่าไม่เริ่มเลย"

เนยแข็งไม่ได้จู่ๆ ก็หายไปอย่างที่เคยเข้าใจ ปริมาณเนยแข็งที่สถานีเริ่มลดน้อยลง ส่วนที่เหลือก็เก่าและไม่อร่อยเหมือนก่อน ถ้าเราคอยเฝ้าสังเกตว่ามีอเะไรเกิดขึ้นโดยตลอด เล็กๆ น้อยๆ ตั้งแต่เนิ่นๆ และคาดการณ์ได้ว่าจะเกิดการเปลี่ยนแปลง เราจะตื่นตัวมากขึ้น  และพร้อมปรับตัวเข้ากับความเปลี่ยนแปลงนั้นๆ

"จงดมเนยแข็งอยู่เสมอ จะได้รู้เมื่อมันเริ่มเก่า"

"เที่ยวเสาะหาในเขาวงกต ยังดีกว่าทนรออย่างไร้เนยแข็ง"

การเปลี่ยนแปลงเกิดขึ้นได้ทุกเวลา ไม่ว่าจะหวังให้เกิดขึ้นหรือไม่ก็ตาม ความเปลี่ยนแปลงจะทำให้ประหลาดใจก็ต่อเมื่อเราไม่ได้เตรียมใจไว้ไว้ก่อน และไม่ได้มองหามัน

เราสามารถเชื่อได้ว่าความเปลี่ยนแปลงเป็นโทษและต้องการต่อต้าน หรือเราจะเชื่อได้ว่าการค้นหาสิ่งใหม่ๆ เป็นประโยชน์ และยอมรับความเปลี่ยนแปลง ทั้งหมดขึ้นอยู่กับสิ่งที่เราเลือกที่จะเชื่อ

อุปสรรคที่สำคัญต่อการปรับตัวนั้นอยู่ภายในตัวเราเอง และจะไม่มีอะไรดีขึ้นจนกว่าเราจะเปลี่ยนแปลงตัวเอง ไม่มีใครสามารถมาทำแทนหรือบอกให้เราทำได้ เราจะต้องเห็นเอง ไม่ว่าทางใดก็ทางหนึ่งว่า การเปลี่ยนแปลงนั้นๆ ให้ประโยชน์กับตัวเขาเอง
