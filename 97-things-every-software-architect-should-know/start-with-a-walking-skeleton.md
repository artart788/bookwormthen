## Start with a Walking Skeleton

เวลาเริ่มให้ทำ Walking Skeleton ก่อน คือให้พยายามทำ minimal & end-to-end implementation ที่เชื่อมระหว่างระบบหลักต่าง ๆ เข้าด้วยกัน ซึ่งการเริ่มต้นเล็ก ๆ จะทำให้เราได้ลองเรื่องเส้นทาง communication และจะทำให้เรามั่นใจได้ว่าเรากำลังไปถูกทางแล้ว

หลังจากที่เราทำ Walking Skeleton ได้แล้ว เราก็จะค่อย ๆ สร้าง Body ขึ้นมา แบบ Incrementally โดยการเพิ่ม end-to-end functionality เข้าไป โดยมีเป้าหมายคือทำให้ระบบยังคงรันต่อได้ ในขณะที่เราก็ทำให้ Skeleton โตขึ้นเรื่อย ๆ ได้

การปรับเปลี่ยน Architecture เป็นเรื่องที่ยาก แล้วก็แพงขึ้นเรื่อย ๆ ตามอายุของมัน เราอยากที่จะพบข้อผิดพลาดต่าง ๆ ก่อน ทำให้ Feedback Loop สั้น ๆ จะทำให้เราปรับเปลี่ยนให้ตรงตามธุรกิจได้อย่างรวดเร็ว และ Architecture ของเรา ถ้า Validate ได้เร็ว เราก็จะยังทำให้มัน Evolve ได้ง่ายจึ้นอีกด้วย